## Εργαλεία που χρησιμοποιούνται
* HTML: για το σκελετό της σελίδας.
* CSS: για την εμφάνιση της σελίδας.
* Javascript: για τη λειτουργικότητα της σελίδας.
* Jquery:  βιβλιοθήκη της Javascript για τη διαδραστικότητα της σελίδας.
* D3.js: βιβλιοθήκη της Javascript για τη σύνδεση δεδομένων με στοιχεία της ιστοσελίδας.
* Bootstrap: για τον σχεδιασμό του front end του ιστοχώρου.
* MathJax: για την γραφή μαθηματικών τύπων.

## Διάγραμμα Venn
* Ο χρήστης εισάγει μία πρόταση με πράξεις συνόλων πάνω σε δύο σύνολα και χρωματίζεται το αντίστοιχο χωρίο. Σε περίπτωση που η πρόταση δεν είναι συντακτικά σωστή θα εμφανιστεί μήνυμα λάθους για κάποια δευτερόλεπτα.
* Ο χρήστης μπορεί να μεταβάλλει τις ακτίνες του κάθε κύκλου αλλά και την απόσταση του κέντρου του δεξιού κύκλου από το κέντρο του αριστερού κύκλου.
* Σκοπός να συνδυαστεί με αυτή την εφαρμογή: https://www.geogebra.org/m/MAJYRfVX

### Υλοποίηση
* Το διάγραμμα το κωδικοποιούμε σε 4 χωρία:
	* σε αυτό που αποτελείται από την τομή των συνόλων
	* στο χωρίο που περιέχει μόνο το Α εκτός από την τομή του με το Β
	* στο χωρίο που περιέχει μόνο το Β εκτός από την τομή του με το Α
	* σε όλο το διάγραμμα εκτός από τα σύνολα
#### Ανάλυση Εισόδου
* Όταν ο χρήστης δίνει μία συμβολοσειρά και πατάει Submit η είσοδος αναλύεται για τυχόν συντακτικά λάθη και έπειτα αναλύεται με τη συνάρτηση myParser().
* Η myParser() δέχεται μία πρόταση και αυτό που κάνει είναι να αναλύσει τη συμβολοσειρά σε όρους και πράξεις ούτως ώστε, να εκτελέσουμε τις πράξεις με τη σωστή μαθηματική προτεραιότητα. Ο τρόπος που επιτυγχάνεται αυτό είναι με τις αναδρομικές της κλήσεις πάνω σε κάθε όρο. Μετά το πέρας της αναδρομής γυρνάει ένα bit array, μεγέθους 4, ο οποίος σηματοδοτεί ποια χωρία πρέπει να χρωματιστούν.

#### Χρωματισμός κατάλληλου χωρίου
* Η συνάρτηση highlightVenn() χρησιμοποιεί τον πίνακα που γύρισε η myParser() για να ξέρει ποιο χωρίο πρέπει να χρωματίσει με γαλάζιο.
* Για τον χρωματισμό της τομής χρησιμοποιούνται:
	* η συνάρτηση intersection() η οποία βάσει των χαρακτηριστικών των κύκλων υπολογίζει τα σημεία τομής των κύκλων
		* τη συνάρτηση αυτή την βρήκαμε εδώ: https://stackoverflow.com/questions/12219802/a-javascript-function-that-returns-the-x-y-points-of-intersection-between-two-ci/12221389#12221389
	* η συνάρτηση fill_intersection() σχηματίζει τα τόξα της τομής για κάθε κύκλο και χρωματίζει το εσωτερικό αυτών με χρώμα που δίνεται ως όρισμα
		* για το τόξα χρησιμοποιούνται οι συναρτήσεις:
			* angle(): υπολογίζει, δεξιόστροφα, την γωνία ενός σημείου στον κύκλο σε σχέση με την οριζόντια ευθεία η οποία διαπερνάει το κέντρο του κύκλου (πηγή: https://stackoverflow.com/questions/9614109/how-to-calculate-an-angle-from-points)
			* describeToCartesian(): δίνει το μονοπάτι για ένα τόξο, δεξιόστροφα, για τις γωνίες που δίνουμε ως όρισμα (πηγή: https://stackoverflow.com/questions/5736398/how-to-calculate-the-svg-path-for-an-arc-of-a-circle)
		* για να βρούμε το τόξο της τομής για έναν κύκλο βρίσκουμε τις γωνίες με τα σημεία τομής των κύκλων, με τη χρήση της angle(), και έπειτα βρίσκουμε το μονοπάτι του τόξου εισάγοντας τις γωνίες αυτές στην describeArc()
#### Εύρεση πιθανότητας
* Για την εύρεση διάφορων πιθανοτήτων χρειάστηκε να γνωρίζουμε το εμβαδόν της τομής των 2 συνόλων (πηγή: https://www.xarg.org/2016/07/calculate-the-intersection-area-of-two-circles/)
